فلامینگو
فلامینگوی بزرگ پرنده ای تک همسر و اجتماعی که در دسته ها و گروه های بزرگ دیده میشوند و در پهنه های آبی کم عمق ، دریاچه های شور یا لب شور ، آبهای به شدت قلیایی و نواحی جزر و مدی سواحل به سر میبرند .پرنده بالغ در دوران جوجه آوری ته رنگ صورتی زیبایی روی بدن سفیدش دارد منقار خمیده و ضخیم به سمت پایین با رنگ صورتی و نوک سیاه دارد ، از بی مهرگان کوچک ، حشرات ، سخت پوستان ، حلزون ها ، کرمهای حلقوی ، جلبکها ، بذرها و دیگر مواد گیاهی تغذیه میکنند . به تعداد زیاد در دریاچه ارومیه و تالاب‌های مرکزی استان فارس (طشک و بختگان) زادآوری دارند و جوجه ها را تا یک ماهگی از طریق شیره ای که از غدد موجود در قسمت بالایی لوله گوارششان تولید می‌شود تغذیه میکنند.
